XXX

et obscuritatem attinet, similis est locus pro Milone, c. 2. „Quamquam in hac causa,
Iudices, T. Annii tribunatu, rebusque omnibus pro salute reipublicae gestiS, ad huius
criminis defensionem non abutemur, nisi oculis videretis insidias Miloni a Clodio
factas3 nec deprecaturi sumus, ut crimen hoc nobis multa propter praeclara in rem.
publicam merita condonetis3 nec postulaturi, ut,si mors P. Clodii salus vestra fuerit,
idcirco eam virtuti Milonis potius, quam populi Romani felicitati assignetis: sin illius
insidiae clariores hac luce fuerint3 tum denique obsecrabo, obtestaborque vos, Iudi-
ces, si cetera amisimuS, hoc saltem nobis ut relinquatur, ab inimicorum audacia
telisque vitam ut impune liceat defendere.“ (Conf. de or. II, c. 16. ¹7· 24.) Ex sin-
gulis verbis et loquutionibus notatur formula devotionis convinci, in qua genitivi
constructio, per se quidem Latina, in alienum quasi domicilium translata sit. Ergo
Latine dici convincere aliquem maleficii, inhumanitatis minime negat Wolfius, sed
parum Latine loqui censet, si quis ad hanc analogiam dicat, se convictum esse de-
votionis. At mihi videtur eiusdem generis esse, damnare 'aliquem voti, quod legimus
apud Liv. VII, 28. „Cuius damnatus voti quum victor Romam revertisset, dictatura.
se abdicavit.“ et ap. Corn. Nep. Timol. 5. ‚‚dixit, nunc demum se voti esse damnatum.“

Adde Virg. Aen. V, 236.

„Vobis laetus ego candentem littore taurum
Constituam ante aras, voti reus.“

Quaeritur etiam exemplum, ubi auditores bis in eadem periodo nominatim
-·appellentur, uti h. l. Quirites. Unum supra attulimus ex or. pro Milone, c. 2.; secundum
exstat in eadem oratione, c. 9.; tertium et quartum est in Catil. II, c. 13.; quintum
reperitur in Catil. ΙΙΙ, c. 12. Denique sine causa haerent Marklandus et Wolfius
in verbo deficere, quod h. l. significat defatigari, consumi. Conf. Acad. Π, 3. „nec
illi defecerunt, neque nos studium exquirendi defatigati relinquimus.“ ad Attic. 1, 16.
„ne unaplaga accepta, Patres Conscripti, considerent, ne deficerent.“ p1·oRosc.Amer.,
c. 4. „animo non deficiam, et id quod suscepi, quoad potero, perferam.“ Brut. c. 8.
„Nam et aures ipsae, quid plenum, quid inane sit, iudicant, et spiritu, quasi necessi·
tate aliqua, verborum comprehensio terminatur3 in quo non modo, defici, sed etiam
laborare turpe est.“ in Cat. II, c. ιι. „In huiusmodi certamine ac proelio, nonne,
etiamsi hominum studia deficiant, dii ipsi immortales cogent ab his praeclarissimis
virtutibus tot et tanta vitia superari?“ ad Fam. XIV, 3. „Quamdiu eritis in spe, non
deficiam, ne omnia mea culpa cecidisse videantur.“ Restat, ut breviter moneamus,
primam particulam ut, quae perperam a Wolfio refertur'ad devovi, referendam esse
ad precatus sum. De variata significatione huius particulae conf. de or. ΙΙ, 16,
593 in Verr. ΙΙ, 21. in Catil. 111, 2.

111. In tertia oratione, pro domo, Beckius'arbitratur, praeter omnem orationis
decursum et modum singula etiam et plura esse loca, quae non Ciceronem, sed pe-
regrinum potius hominem, auctorem esse ostendant, tum rebus et sententiis (c. 14Ls. 45.

