ὸ

Χιν

ζδ

Maximus eodem modo, quem in superioribus exemplis deprehendimus, immutata
repetit 1, 1. „Syracusis Dionysius genitus tot sacrilegia sua, quot iam recognoscimus3
iocosis dictis prosequi voluptatis loco duxit. Fano enim Proserpinae spoliato Locris,
quum per altum secundo vento classe veheretur, ridens amicis, Videtisne, ait, quam
bona navigatio ab ipsis diis immortalibus sacrilegis tribuatur? Detracto etiam Jovi
Olympio magni ponderis aureo amiculo, quo eum Tyrannus Hiero, e manubiis Car.
thaginiensium ornaverat, iniectoque ei laneo palli0‚ dixit, aestate grave amiculum
aureum esse, hieme frigidum: laneum autem ad utrumque tempus anni aptius.
Idem Epidauri Aesculapio barbam auream demi iussit: quod affirmaret, non conve-
nire, patrem Apollinem imberbem, ipsum barbatum conspici. Idem mensas argenteas
atque aureas e fanis sustulit: quodque in his more Graeciae scriptum erat,bonorum
deorum eas esse, uti se bonitate eorum praedicavit. Idem victorias aureas et pateras
et coronas, quae simulacrorum porrectis manibus sustinebantur, tollebat et eas se
accipere, non auferre, dicebat: perquam stultum esse argumentando, a quibus
bona precaremur, ab his porrigentibus nolle sumere.“ Ergo nihil cst verisimilius,
quam, quod supra statuimus, Valerium ante oculos habuisse orationes pro domo
et de Haruspicum responsis.

2. Ascomus PEmANus orationem de Haruspicum responsis, ut Ciceronianam,
laudat in Comment. ad quoddam fragm. or. pro C. Cornelio (T. VI. edit. Graev.
p. 961.): P. Africanus ille superior non solum a sapientissimis hominibus, qui tum
erant, verum etiam a se ipso, saepe accusatus est, quod, quum Consul esset cum
T. Longo, passus esset tum primum a populari consessu senatoria subsellia sepa-
rari. Ad hunc Ciceronis locum Asconius, postquam ex Valerio Antiate, veteri histo-
rico, notavit annum, quo illa Senatus subselliorum secretio facta esset, hanc subiicit
annotationem: „Videtur in hac oratione, hunc quidem auctoremWalerium Antiatem)
sequutus, Cicero dixisse, passum esse Scipionem secerni a cetero consessu spectacula
Senatorum3 in ea autem, quam post aliquot annos habuit de Haruspicum responso,
non passum esse Scipionem, sed ipsum auctorem fuisse dandi eum locum Senato-
ribus‚ videtur significare. Verba eius haec sunt: Nam quid ego de illis.ludis loquar,
quos in Palatio nostri Maiores ante templum Matris Magnae fieri celebrarique
voluerunt? Quibus primum ludis ante populi consessum Senatui locum P. Afri-
canus iterum Cos. ille Maior dedit. * ,ιε 23) hoc tributum esse Senatui scribit, sed sine
mentione Megalensium, Aediles enim eos ludos facere soliti erant3 votivis ludis factum
tradit, quos Scipio et Long. Coss. fecerunt.“

„Non praeterire autem vos volo, esse oratoriae calliditatis, ut, quum opus sit,
eisdem rebus ab utraque parte vel a contrariis utantur. Nam quum secundum Cice·

23) Sic scribendum videtur pro Cos. et collega eius Sempronius Longus, Nomen scriptoris cuiusdam cum Antiate
non consentientis desideratur.

