. , m
ut angustis finibus ,huic libello praescriptis omnes contineri nullo modo possint3
necesse est, ut dividamus et partem quandam seligamus, ex qua de reliquis per
coniecturam iudicari possit. In quo manifestum est, si difficillimos locos - expedire et
suspicionibus liberare contigerit, -eos, qui levioribus notati sint criminibus, eadem via
ac ratione facilius defendi posse. Quamobrem, si qui erunt, quibus, bas orationes aCicerone
scriptas esse, non possit persuaderi, nisi refutatis omnibus animadversionibus, his qui-
dem pollicemur, brevi tempore commentarios in singulas orationes nostra opera pro-
dituros esse, in quibus ne tenuissima quidem suspicio neglecta sit (nisi forte tam
dura fuerit huius scriptionis fortuna, ut eandem rursus experiri in hac causa non
videatur utile esse) : qui autem minus pertinaces erunt et aequiores iudices, pro quibus
baec scripta est disputatio, hi permoveri se patientur,³ ut equidem spero, si locos a
Beckio notatos, ut vitiosissimos, et ex quibus commodissime declamatoris inscitia
cognosci possit, vitiis omnino vacare et a Ciceronis eloquentia non alienos esse intel-
lexerint. Ad hos igitur locos defendendos succincti nunc digrediamur oportet.

I. Beckius de oratione post reditum in Senatu sic iudicat in excurs. ad IV. crath:
„Praeter dispositionis locorum et partium vitia, quae in oratione de scripto recitata
excusari nequeant, leguntur plura, quae cum historia illorum temporum non facile
concilientur (c. 3. 4. 5. 7. 12. 14), non pauca puerilis ingenii, affectatae dictionis,
verborumque contra Cic. usum loquendi usurpatorum exempla (2. 7. 11.).“

Dispositionem locorum et partium in hac oratione non modo non vituperandam,
sed admodum laudandam esse, ex argumento, quod paucis describam, intelliges. Ab
initio enim orator Senatui universo, deinde magistratibus, h. e., Consulibus, Tribunis
pl. et Praetoribus, animum pro summo in se collato beneficio gratissimum testatur,
ita ut castiget simul Gabinium et Pisonem, qui* anno superiore Consules fuerant3
addit laudes singulares P. Lentuli, Cn.Pompeii, T. Annii, P. Sextii, quos duces, prin-
cipes atque auctores suae salutis vocat3 tum breviter reddita ratione consiliorum, qui-
bus in patria relinquenda usus sit, ad perorationem descendit, qua perpetuum suum
de civitate bene merendi studium pollicetur.

Inter ea, quae cum historia illorum temporum non facile concilientur, primum
hoc est, quod c. 3. Consulis fasces fracti dicuntur. Nam intelligi volunt adversarii
P. Lentulum, cuius fasces fractos esse, nemo nisi huius et sequentis orationis auctor
tradat. Verba scriptoris sunt: „Quo quidem tempore, quum is excessisset, qui caedi
et flammae vobis auctoribus restiterat, cum ferro et fascibus homines tota urbe vo-
litantes, magistratuum tecta impugnata, deorum templa inflammata, summi viri et
clarissimi consulis fasces fractos vidistis.“

In quibus explicandi causa adiecta sunt verba, quum is excessisset, qui -resti-
terat, ut ne quis aliud tempus, quam quod Cicero in exsilio degit, intelligat. Atqui
Tullius ex urbe cessit mense Martio a. U. 696., Consulibus L. Pisone et A. Gabinio.
Post eius discessum in tumultu quodam eiusdem anni fasces Gabinii fractos esse,

