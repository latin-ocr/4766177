XXIX

- - Marklando mer-ces h. l. satis obscure poni videtur, potestate ancipiti. Nam in reddenda
mercede nihil· aliud esse contendit, quam in referenda milzi gratia: posteriore autem
loco. mercedem esse pecuniam Atilio promissam* a Clodianis pro intercessione. Hunc
singuhrem Censoris errorem Gesnerus corrigit, qui interpretatur: „quae deliberatio
non in reddenda, quam iam acceperat ab inimicis meis, intercessionis suae mercede,
sed in'augenda consumpta est.“

C. r. „Quod precatus a Iove Optimo Maximo ‘ceterisque diis immortalibus sum,
Quirites, eo tempore, quum me fortunasque meas pro vestra incolumitate, otio con-
cordiaque devovi, ut,-si meas rationes numquam vestrae saluti anteposuissem, sem-
piternam poenam sustinerem mea voluntate susceptam3 sin et ea, quae ante gesseram,
conservandae civitatis causa gessissem, et illam miseram profectionem vestrae salutis
gratia suscepissem, ut, quod· odium scelerati homines et audaces in rempublicam et
inomnes bonos conceptum iamdiu continerent, id in me uno potius, quam in optimo
quoque et in universa civitate deficerem hoc si animo in vos liberosque vestros
fuissem, ut aliquando vos, Patres Conscriptos, Italiamque universam memoria mei,
misericordia desideriumque teneret: eius devotionis me esse convictum iudicio deorum
immortalium, testimonio Senatus, consensu Italiae, confessione inimicorum, beneficio
divino immortalique vestro, maxime laetor, Quirites.“

Sententiahaecest: „Quum me fortunasque meas—devovi,a Iove Optimo Maximo
precatus sum, ut sempiternam poenam sustinerem, si meas rationes umquam vestrae
saluti anteposuissem; ut vero VOS, Patres Conscriptos — memoria mei — teneret,
si et ea, quae ante gesseram, conservandae civitatis causa gessissem, et illam miseram
profectionem vestrae salutis gratia suscepissem, eo consilio, ut, quod odium scelerati
. homines — continerent, id in me uno — deficeret. Atque huius devotionis me
esse convictum—laetor.“ Particula quod, in limine totius sententiae posita, vice fungitur,
non relativi pronominis, sed coniunctionis, qua transitum sibi parant Oratores ad
novam rem exponendam. Uti pro Planc.‚ c. 28. „Nam, quod ais, Cassi, non plus me
Plancio debere, quam honis omnibus, quod iis aeque mea salus cara fuerit3 ego
me debere bonis omnibus fateor.“ in Vatin., c. 3. „Nam quod mihi discessum obiecisti
meum — tantum tibi respondeo“ etc. ad Fam. ΙΙΙ, 5. „Quod itinerum meorum ratio
te nonnullam in dubitationem videtur adducere, visurusne me sis in provincia3
ea res sic se habet.“ Ex hac re, et ex eo, quod sententia longior atque incitatior
est, quam pro initio orationis, tum quia c.2. quaeritScriptor: Quorsum haecdisputo,
atque ipse respondet, ut intelligerepossitis,neminem umquam tanta eloquentia fuisse—-
qui vestrorum magnitudinem multitudinemque beneficiorum — consequi possit ;
postremo quia in hac oratione mentio nulla fit rei frumentariae, quae princeps fuit
causa concionandi: iure nobis suspicari videmur, priorem huius orationis partem
deperditam esse, qua videlicet de potestate rei frumentariae Pompeio committenda
ageretur. (Cf. quae supra disputata sunt p. X.) Quod totam sententiae structuram

