v ,v ·. ., . Ἥ
’ ass-x 'Q'
et cuique de suis, aequalibixs fides adhibeatur. Sed ne cupidius ea, quae· adversariis .
in :commodum Α nostrum vel invitis exciderint, surripere videamur: agite, rationes 5
etiam, quibus Marklandus -et Wolfius fieri potuisse putant, ut veri Ciceronis·- oratio· “
nes cum falsarii declamationibus confunderentur, diligenter examinabimus, et, quam
probabilis quaeque sit, accurate videbimus. ⁴
, Marklandus orationum confectionem inter editum Valerii librum et Asconii
commentarios, vel inter annos U. C. 786. et 795. ponit, et Asconium, Quintilianum
reliquosque testes ab earum scriptore, de industria falsarium agente, in errorem in-
ductos esse censet (praef. p. 76.). Wolfius autem raro accidisse arbitratur (praef. Marc.
p. 28.), ut imitator scholasticus, edendis talibus scriptis, doctos homines ludere vellet,
neque eam suspicionem in hunc personatum Ciceronem cadere, sed quae a Pediano,
Quintiliano et aliis laudentur orationes, non omnino easdem esse, quas hodie habeamus
in manibus (v. praef. lV. Oratt. p. 39.). ⁴Nostras autem orationes aliquanto ante Asco-
nium, imperante Tiberio, scriptas esse, verisimillimum esse ducit (praef. Marc. p. 38.)‚
Nullam Marklandus causam affert, cur inter editos Valerii et Asconii libros
orationes conscriptas esse putemus, nisi quae supra, ut opinor, refutata est. Nempe
verisimillimum esse, imperito declamatori placuisse, aliquid surripere a Valerio, sed
vestigia plagii oblitterasse immutanda auctoris sui latinitate3 propterea quod melior
Valerii latinitas, quam nostri oratoris videatur. Quum vero Beckius, summo iure
,ha-eiecta Marklandi ratione, ad or. de Harusp. resp. l. l. monuit, fortassis utrique, et
Valerio et nostro, communem quendam fuisse fontem, unde peterent: mittamus om-
nino Valerium, et videamus, an Asconio, qui proxime sequitur, verba facere fraudator
aliquis aut falsarius potuerit.
Asconii Pediani annotationes ad orationem pro Scauro post a. U. 795. editas
esse, constat ex ipsius verbis ad §. 45. „Possidet eam (domum Scaurianam) nunc
Largus Caecina, qui Consul -fuit cum Claudio.“ Etenim Largus Caecina Consul
fuit cum Claudio imperatore et Consule ΙΙ. a. U. 795. Sed constat etiam ex annot.
ad or. pro C. Corn„ c. ι, eundem Asconium fuisse familiaremffiivii, qui decessit a.
U. 771.; constat ex Servii testimonio ad Virg. Ecl. IV, 11„ eum audivisse Gallum,
Asinii Pollionis filium, qui fuit Consul a. U. 746.; constat denique ex Servii et
Philargyrii testimoniis ad Virg. Ecl. III, 105„ eum audivisse etiam Virgilium loquen-
tem, qui obiit a. U. 735. Itaque natus est Asconius paullo post mortem Ciceronis,
qui occisus est a. U. 71 ι., et neeesse est, eum adolevisse, dum filius Ciceronis, disci-
puli et familiares permulti superstites erant, qui vera eius scripta propagarent,
neque sane cum aliorum declamationibus confundi paterentur 25). Quapropter 'equidem
non intelligo, quomodo fieri potuerit, ut Asconius a falsario deciperetur. Wolfii autem
sententia tametsi non iisdem, quibus Marklandi, difficultatibus premitur videturque
hoc esse probabilior, quod Asconios‚ Quintilianos, Aquilas‚ Rufinianos immunes ab errore

0

25) De discipulis vid. Quintil. XII, 11, Β. aq. et Cic. ad Fam· VII, 33. IX, 7. 14. 16. 18.

